---
title: 记录一些戏曲课上的诗词
categories:
  - 生活
date: 2016-03-18 19:56:55
tags:
  - 戏曲
  - 诗词
---

每次听完易栋老师的课，都会有一种自己是文盲的感觉，诗词曲文信手拈来，虽不能至，然心向往之，心向往之，必谨而行焉。随手记录下老师课堂上引用的一些诗词吧；

3.17日
-----

### [清平调词三首·李白](http://baike.baidu.com/view/1190736.htm?fromtitle=%E6%B8%85%E5%B9%B3%E8%B0%83%E8%AF%8D&fromid=6176348&type=syn)

其一

> 云想衣裳花想容，春风拂槛露华浓。 若非群玉山头见，会向瑶台月下逢。

其二

> 一枝红艳露凝香，云雨巫山枉断肠。 借问汉宫谁得似，可怜飞燕倚新妆。

其三

> 名花倾国两相欢，长得君王带笑看。 解释春风无限恨，沉香亭北倚阑干。

### [赏牡丹·刘禹锡](http://baike.baidu.com/subview/751560/15935160.htm)

> 庭前芍药妖无格，池上芙蕖净少情。 唯有牡丹真国色，花开时节动京城。

### [一种风流吾最爱，六朝人物晚唐诗。](http://tieba.baidu.com/p/3761794014)

### [天涯·唐代李商隐](http://baike.baidu.com/subview/10776/5889260.htm)

> 春日在天涯，天涯日又斜。 莺啼如有泪，为湿最高花。

### [鹊踏枝·梅落繁枝千万片·冯延巳](http://baike.baidu.com/view/2924312.htm)

> 梅落繁枝千万片，犹自多情，学雪随风转。昨夜笙歌容易散，酒醒添得愁无限。 楼上春山寒四面，过尽征鸿，暮景烟深浅。一晌凭栏人不见，鲛绡掩泪思量遍。

### [风入松·听风听雨过清明·吴文英](http://baike.baidu.com/view/2793591.htm)

> 听风听雨过清明，愁草瘗花铭。楼前绿暗分携路，一丝柳，一寸柔情。料峭春寒中酒，交加晓梦啼莺。（瘗（yì），中（zhòng）） 西园日日扫林亭，依旧赏新晴。黄蜂频扑秋千索，有当时、纤手香凝。惆怅双鸳不到，幽阶一夜苔生。

### [伊州歌·益嘉运诗作](http://baike.baidu.com/subview/642400/8326548.htm)

> 打起黄莺儿，莫教枝上啼。 啼时惊妾梦，不得到辽西。

### [破阵子·燕子来时新社·晏殊](http://baike.baidu.com/view/2785291.htm)

> 燕子来时新社，梨花落后清明。 池上碧苔三四点，叶底黄鹂一两声。日长飞絮轻。 巧笑东邻女伴，采桑径里逢迎。 疑怪昨宵春梦好，元是今朝斗草赢。笑从双脸生。

### [竹枝词二首·刘禹锡](http://baike.baidu.com/view/159379.htm?fromtitle=%E7%AB%B9%E6%9E%9D%E8%AF%8D%E5%88%98%E7%A6%B9%E9%94%A1&fromid=3159181&type=syn)

其一

> 杨柳青青江水平，闻郎江上唱歌声。 东边日出西边雨，道是无晴却有晴。

其二

> 楚水巴山江雨多，巴人能唱本乡歌。 今朝北客思归去，回入纥那披绿罗。（纥（hé））

### [思帝乡·春日游·韦庄](http://baike.baidu.com/view/4485518.htm)

> 春日游，杏花吹满头， 陌上谁家年少，足风流？ 妾拟将身嫁与，一生休。 纵被无情弃，不能羞。

### [望江南·闲梦远·李煜](http://baike.baidu.com/view/7003554.htm)

> 闲梦远，南国正芳春。船上管弦江面渌，满城飞絮辊轻尘。忙杀看花人！ 闲梦远，南国正清秋。千里江山寒色远，芦花深处泊孤舟，笛在月明楼。

### [梦江南·兰烬落·皇甫松](http://baike.baidu.com/view/391332.htm)

> 兰烬落，屏上暗红蕉。闲梦江南梅熟日，夜船吹笛雨萧萧。人语驿边桥。

### [梦江南·楼上寝·皇甫松](http://baike.baidu.com/view/649627.htm)

> 楼上寝，残月下帘旌。梦见秣陵惆怅事，桃花柳絮满江城。双髻坐吹笙。

### [漫感·龚自珍](http://baike.baidu.com/view/4733280.htm)

> 绝域从军计惘然，东南幽恨满词笺。 一箫一剑平生意，负尽狂名十五年。

ps: 据说龚自珍少年时候还是一个翩翩佳公子，常着杏黄衣衫，头梳双髻，于西湖之畔吹苼。。。

3.24日
-----

### [苏溪亭·戴叔伦](http://baike.baidu.com/view/1939126.htm)

> 苏溪亭上草漫漫，谁倚东风十二阑？ 燕子不归春事晚，一汀烟雨杏花寒。

### [春日我闻室作呈牧翁·柳如是](http://baike.baidu.com/view/821142.htm)

> 裁红晕碧泪漫漫，南国春来正薄寒。此去柳花如梦里，向来烟月是愁端。 画堂消息何人晓，翠帐容颜独自看。珍重君家兰桂室，东风取次一凭栏。

### [梦江南·千万恨·温庭筠](http://baike.baidu.com/view/3213491.htm)

> 千万恨，恨极在天涯。山月不知心里事，水风空落眼前花，摇曳碧云斜。

### [望江南·梳洗罢·温庭筠](http://baike.baidu.com/view/2499849.htm)

> 梳洗罢，独倚望江楼。过尽千帆皆不是，斜晖脉脉水悠悠。肠断白蘋洲。

未完待续。。。
